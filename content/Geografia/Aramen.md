---
title: Aramen
aliases:
  - Il Mondo
  - Mondo
---
Aramen é il pianeta abitato dai Mortali. È ritenuto il cuore del Piano materiale e ne é considerato l'unico luogo abitabile. 

![carta di alen](alen.png)
*carta geografica della Imp. Reg. Accademia Cartografica raffigurante la superficie di Aramen

## Caratteristiche orbitali 

Il periodo di rotazione di Aramen attorno al sole é pari a circa un giorno astronomico (crf: [[Calendario di Alen]]): ciò significa che il pianeta è in rotazione sincrona, con un emisfero perennemente rivolto verso il sole e il restante perennemente in ombra. 

Aramen possiede un grosso satellite roccioso, il [[Guardiano]], di colore candido e di dimensioni significative (circa 3 gradi d'arco osservato dalla superficie). Il piano orbitale del Guardiano é praticamente lo stesso del piano dell'eclittica di Aramen, provocando regolari eclissi solari, di durata prolungata dalle grandi dimensioni apparenti del [[Guardiano]] nella volta celeste. Questo permette all'emisfero illuminato di godere di circa 4 ore di oscurità ogni 20 ore di luce. 

## Geografia Fisica

Le acque ricoprono oltre quattro quinti della superficie di Aramen, dando origine ad un [[grande Oceano]]. Il principale continente di Aramen, [[Alen]], occupa tre quarti delle terre emerse e gran parte di esso si trova nell'emisfero illuminato. 

Nell'entroterra del continente e circa nella fascia di crepuscolopresso la zona crepuscolare tra i due emisferi, sorge un complesso di ampi laghi, spesso interconnessi, denominati [[Il mare interno]]. Questi separano le zone popolate di Alen dalle terre selvagge dell'emisfero della notte.

Nell'emisfero della notte, invece, una intensissima attività vulcanica ha dato origine ad un enorme arcipelago di isole di grandi e piccole dimensioni,  la cui estensione lambisce le terre del crepuscolo che si frappongono tra l'emisfero buio e l'emisfero illuminato.

Al centro dell'[[Oceano]] si trova una massa continentale di dimensioni più contenute nota come [[il Grande Scudo]]. Dalla forma molto simile ad una mastodontica caldera vulcanica, o ad un immenso cratere, il [[Grande Scudo]] é un continente poco esplorato e rappresenta l'estrema periferia del mondo abitato.


## Razze e culture di Alen

Il vasto continente di Alen e le circostanti isole del Grande Oceano sono dimora di un'incredibile diversità di razze e culture. Di seguito una breve introduzione di ciascuna di esse.

### Umani

Gli [[Umani]] sono la razza dominante nell'Alen orientale e costituiscono la maggioranza degli abitanti nei regni di [[Imeria]] e [[Tahrin]], nell'[[Impero di Alen]], nei principati di [[Andoria]] e [[Thalmont]] e nella terra senza legge conosciuta come "[[Le Baronie]]". Costituiscono una sensibile minoranza nella [[repubblica di Reen]], dove abitano la costa settentrionale, nella cittá stato di [[Acquacinta]], a [[Calandria]] e nei [[Liberi Principati]]. Le società umane sono marcatamente competitive, con frequenti guerre che spesso finiscono per coinvolgere, oltre agli stati, anche organizzazioni più piccole quali gilde, fazioni e partiti. I governi a guida umana tendono a dividersi in pro-Imperiali ed anti-Imperiali. I principali governi pro-Imperiali sono il Thalmont, Imeria e i Liberi Principati. Il regno di Tahrin é il principale paese anti-Imperiale, ed é sostenuto dalla repubblica di Reen, da Andoria e dalla ricca Repubblica di Acquacinta. Di tutte le altre razze di Alen, gli umani sono i piú portati alla navigazione. Questo ha permesso alle societá umane di colonizzare velocemente le terre del [[Grande Oceano]], solo pochi decenni dopo la loro scoperta.

### Imeri, o Nani

Questi robusti abitanti delle montagne, originari di [[Imeria]], hanno visto la loro influenza contrarsi a seguito delle ambizioni espansionistiche umane. fondatori dell'originale regno di Imeria, ne hanno perso gradualmente il controllo a causa della maggior fertilitá degli umani che pure abitavano quelle terre. Quando L'ultimo re degli [[Imeri]] mosse guerra contro l'impero, gli umani di Imeria si ribellarono e cacciarono via le elite naniche dal paese. Oggi, comunitá naniche vivono principalmente nelle montagne del [[Thalmont]] e dei [[Liberi Principati]]. In quest'ultimo paese, essi esercitano anche un significativo potere politico.

### Eoran, o Elfi

Gli [[Eoran]], comunemente noti come Elfi, sono tra le presenze più enigmatiche di Alen. Si ha certezza che la loro popolazione principale risiede nelle regioni settentrionali del continente, al di là della provincia imperiale del [[Garnonwald]]. Alcune leggende sostengono che delle tribú elfiche siano stanziate anche nella parte di Alen immersa nella notte perenne. Organizzati in comunità denominate "gentes", gli Eoran dipendono principalmente dalla caccia e dall'allevamento di renne ed alci per la loro sussistenza. La loro cultura letteraria è profondamente sviluppata, anche se spesso rimane inaccessibile o incompresa dalle altre razze. Una piccola ma comunque degna di nota comunitá elfica abita i territori della cittá di [[Acquacinta]]

### Tulgan, o Orchi

Formidabili guerrireri nomadi, gli [[orchi]] abitano le steppe di [[Urmannia]] e condividono il controllo della [[Rodoria]], un tempo umana, con i loro alleati [[Goblin]]. Sebbene possano dimostrare grande intelligenza ed educazione, essi faticano ad integrarsi nelle comunitá umane ( specialmente in quelle dell'occidente di Alen) a causa della loro fama di esseri brutali e violenti. Una significativa comunitá di orchi vive nelle terre dell'[[Impero]], dove il pregiudizio razziale é meno forte nei loro confronti.

### Goblin

Come gli elfi, anche i [[Goblin]] sono un popolo misterioso. Un significativo gruppo di questa razza si é stabilito in [[Rodoria]] sotto invito del Khan dei [[Tulgan]], unico popolo con cui intrattengono rapporti. É tuttavia noto che buona parte del popolo goblin viva nelle terre della notte, e che gli abitanti della Rodoria siano solo una frazione di tutti i goblin di Aramen. Nelle loro terre, i goblin si occupano di allevamento, agricoltura, pesca e commercio;  la maggior parte delle faccende militari é delegata ai loro alleati Orchi, che rappresentano l'élite guerriera della Rodoria. Una significativa eccezione a questa regola é costituita dal gran numero di pirati Goblin che infestano il [[Mare Interno]].

### Gnoll

Seconda razza piú numerosa di Alen, gli [[Gnoll]] dominano il meridione del continente. Come gli [[Orchi]], anche gli Gnoll sono noti per essere una stirpe incredibilmente violenta per gli standard umani. A differenza di questi ultimi, tuttavia, gli Gnoll hanno sviluppato nei secoli una fittissima rete di commercio, e questo ha permesso loro di essere ben accetti nelle comunitá naniche e umane di [[Calandria]] e dei [[Liberi Principati]]. Nell'entroterra dei regni del sud, grandi cittá Gnoll (spesso in guerra tra loro) si contendono la regione .


## Razze e culture del Grande Oceano

Di seguito, un breve elenco delle razze che abitano le isole del [[Grande Oceano]]:

### **Azarketi (anche detti Popoli del Mare)**

Molto simili ad Umani ma dotati della capacitá di respirare sott'acqua e incredibilmente dotati nel nuoto, gli [[Azarketi]] dominavano le isole del Grande Oceano settentrionale prima che queste venissero colonizzate dall'[[Impero]]. Nonostante siano oggi ridotti in schiavitú o confinati in brandelli di territorio a loro dedicato, è opinione comune degli studiosi che essi avessero costruito un grande impero nei millenni passati. Alcune rovine testimonianti l'antica grandezza degli Azarketi sono anche oggi oggetto di studio da parte delle accademie imperiali.

### Kobold

Individui fieri e legati alla tradizione, i [[Kobold]] si proclamano discendenti dei Draghi. Si sono stabiliti principalmente a sud del Grande Oceano e sono l'unico popolo qui stabilitosi che mantiene una parvenza di indipendenza, come protettorato e alleato dell'[[Impero]]. Nelle loro terre sorge [[Colonia Imperia]], una dei principali insediamenti imperiali al di fuori di Alen.


### Shanass ( anche detti Popoli-gatto)

Questi grandi felini umanoidi abitano le terre del crepuscolo al centro del [[Grande Oceano]], con alcune comunità stabilitesi anche nelle terre perennemente avvolte nella notte. Divisi in gruppi relativamente piccoli, anche essi risultano spesso preda dell'imperialismo degli umani di Alen, come gli Azakreti. A differenza di questi ultimi, peró, gli Shanass sono genuinamente affascinati dalla cultura Imperiale, e molti di loro fanno di tutto per integrarsi nell'affascinante societá del loro nuovo dominatore. Non di rado alcuni Shanass viaggiano fino ad Alen per poter apprendere gli usi e la lingua dell'Impero, spesso subendo grandi umiliazioni durante il viaggio per via della propria razza.